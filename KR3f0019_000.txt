# -*- mode: mandoku-view; -*-
#+TITLE: 御製歷象考成後編
#+DATE: 2015-08-24 23:09:51.463985
#+PROPERTY: ID KR3f0019
#+PROPERTY: BASEEDITION WYG    
#+PROPERTY: JUAN 目錄
<pb:KR3f0019_WYG_000-1a>¶
欽定四庫全書　　　　　子部六¶
御製厯象考成後編目録　　天文算法類一(推&KR0461;之/屬)¶
　卷一¶
　　日躔數理¶
　卷二¶
　　月離數理¶
　卷三¶
　　交食數理¶
<pb:KR3f0019_WYG_000-1b>¶
　卷四¶
　　日躔歩法¶
　　月離歩法¶
　卷五¶
　　月食歩法¶
　卷六¶
　　日食歩法¶
　卷七¶
#+PROPERTY: JUAN 提要
<pb:KR3f0019_WYG_000-2a>¶
　　日躔表¶
卷八¶
　月離表上¶
卷九¶
　月離表下¶
卷十¶
　交食表¶
　　　　(臣/)等謹案¶
<pb:KR3f0019_WYG_000-2b>¶
　　御定厯象考成後編十卷乾隆二年奉¶
　　&KR0239;撰新法算書推步法數皆仍西史第谷之舊其¶
　　　　圖表之參差觧説之隠晦者¶
　聖祖仁皇帝厯象考成上下二編研精闡微窮究理¶
　　　　數固己極一時推步之精示萬世修明之法¶
　　　　矣第測驗漸久而漸精算術亦愈變而愈巧¶
　　　　自康熙中西洋噶西尼法蘭徳等出又新製¶
　　　　墜子表以定時千里鏡以測逺以發第谷未¶
<pb:KR3f0019_WYG_000-3a>¶
　　　　盡之義大端有三其一謂太陽地半徑差舊¶
　　　　定為三分今測止有十秒葢日天半徑甚逺¶
　　　　測量所係秪在秒微又有䝉氣雜乎其内最¶
　　　　為難定因思日月星之在天惟恒星無地半¶
　　　　徑差若以日星相較可得其凖而日星不能¶
　　　　兩見是測日不如測五星也土木二星在日¶
　　　　上地半徑差愈微金水二星雖有時在日下¶
　　　　而其行繞日逼近日光均為難測惟火星繞¶
<pb:KR3f0019_WYG_000-3b>¶
　　　　日而亦繞地能與太陽衝故夜半時火星正¶
　　　　當子午線於南北兩處測之同與恒星相較¶
　　　　其距恒星若相等則是無地半徑差若相距¶
　　　　不等即為有地半徑差其不等之數即兩處¶
　　　　地半經差之較且火星衝太陽時其距地較¶
　　　　太陽為近則太陽地半徑差以比例算之必¶
　　　　更小于火星地半徑差也其一謂清䝉氣¶
　　　　差舊定地平上為三十四分髙四十五度止¶
<pb:KR3f0019_WYG_000-4a>¶
　　　　有五秒今測地平上止三十二分髙四十五¶
　　　　度尚有五十九秒其説謂䝉氣繞乎地球之¶
　　　　周日月星照乎䝉氣之外人在地面為䝉氣¶
　　　　所映必能視之使髙而日月星之光線入乎¶
　　　　䝉氣之中必反折之使下故光線與視線在¶
　　　　䝉氣之内則合而為一䝉氣之外則岐而為¶
　　　　二所岐雖有不同而相合則有定處自地心¶
　　　　過所合處作線抵圜周則此線即為䝉氣之¶
<pb:KR3f0019_WYG_000-4b>¶
　　　　割線視線與割線成一角光線與割線亦成¶
　　　　一角二角相減即得䝉氣差角也其一謂日¶
　　　　月五星之本天舊説為平圓今以為&KR0008;圓兩¶
　　　　端徑長両腰徑短葢太陽之行有盈縮由於¶
　　　　本天有髙卑春分至秋分行最髙半周故行¶
　　　　縮而厯日多秋分至春分行最卑半周故行¶
　　　　盈而厯日少其説一為不同心天一為本輪¶
　　　　而不同心天之两心差即本輪之半徑故二¶
<pb:KR3f0019_WYG_000-5a>¶
　　　　者名雖異而理則同也第谷用本輪推盈縮¶
　　　　差惟中距與實測合而最髙最卑前後則差¶
　　　　因用均輪以消息之然天行不能無差刻白¶
　　　　爾以來屢加精測又以均輪所推髙卑前後¶
　　　　漸有㣲差乃設本天為撱圓均分撱圓而積¶
　　　　為逐日平行之度則卑卑之理既與舊説無¶
　　　　異而髙卑前後盈縮之行乃俱與實測相符¶
　　　　也據此三者則第谷舊法經緯俱有微差雍¶
<pb:KR3f0019_WYG_000-5b>¶
　　　　正八年六月朔日食以新法較之纎微宻合¶
　　　　是以¶
　世宗憲皇帝特允監臣戴進賢之請命脩日躔月離¶
　　　　二表續於厯象考成之後然有表無説亦無¶
　　　　推算之法吏部尚書顧琮恐久而失𫝊奏請¶
　　　　増修表觧圖説仰請¶
　　睿裁垂諸永久凡新法與舊不同之處始抉剔底¶
　　　　藴闡發無餘而其理仍與¶
<pb:KR3f0019_WYG_000-6a>¶
　聖祖仁皇帝御製上下二編若合符節益足見¶
　聖¶
　　聖相承先後同揆矣乾隆四十六年十月恭校上¶
　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
